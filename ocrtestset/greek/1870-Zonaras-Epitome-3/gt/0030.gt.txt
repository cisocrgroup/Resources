24 LIB. ΧI. CAP. VIlI. 
καὶ ἐς τὸ στρατόπεδον ἤγαγον, καὶ μή τινος ἐνδοιά- 
σαντος ἅπαντες αὐτῷ τὸ κράτος δεδώκασιν, ὡς ἐκ 
γένους ὄντι βασιλικοῦ καὶ νομιζομένῳ ἐπιεικεῖ. εἰ 
γὰρ καὶ ἀνεδύετο καὶ ἀντέλεγεν, ἀλλ’ ὅσον ἐξίστατο 
καὶ ἀντέκειτο, τοσοῦτον μᾶλλον ἀντεφιλονείκουν οἱ 5 
B στρατιῶται μὴ παρ’ ἑτέρων λαβεῖν αὐτοκράτορα, 
ἀλλ’ αὐτοὶ δοῦναι πᾶσι. διὸ καὶ ἄκων, ὡς ἐδόκει, 
ὑπέκυψε. μαθόντες δὲ καὶ οἱ ὕπατοι καὶ οἱ βουλευ- 
ταὶ ἤδη προκατειλῆφθαι τὴν ἀρχήν, καὶ αὐτοὶ ὡμο- 
λόγησαν. 10 
Καὶ οὕτω Τιβέριος Κλαύδιος Νέρων Γερμανικὸς 
ὁ τοῦ Δρούσου τοῦ τῆς Λιβίας υἱοῦ παῖς τῆς αὐτο- 
κρατοῦς ἀρχῆς ἔτυχεν, ἄγων ἔτος πεντηκοστόν. 
ἐγένετο δὲ τὴν μὲν ψυχὴν οὐ φαῦλος, ἀλλὰ καὶ ἐν 
παιδείᾳ ἤσκητο, ὥστε καὶ συγγράψαι τινά· τὸ δὲ 15 
σῶμα νοσώδης. πάνυ δὲ ἐγυναικοκρατήθη ἅμα καὶ 
ἐδουλοκρατήθη, ἅτε καὶ ἐκ παίδων ἔν τε νοσηλείᾳ 
C καὶ ἐν φόβῳ πολλῷ τραφείς, κἀντεῦθεν καὶ ἐπὶ 
πλεῖον τῆς ἀληθείας προσποιησάμενος εὐήθειαν καὶ 
W II 182 ἤθους χαυνότητα, ὅπερ καὶ αὐτὸς ἐν τῇ βουλῇ ὡμο- 20 
λόγησε, καὶ πολὺν μὲν χρόνον τῇ τήθῃ Λιβίᾳ, πολὺν 
δὲ τῇ μητρὶ Ἀντωνίᾳ τοῖς τ’ ἀπελευθέροις συνδιαι- 
τηθείς, οὐδὲν ἐλευθεροπρεπὲς ἐπεδείκνυτο. ἐπετί- 
θεντο δ’ αὐτῷ αἱ γυναῖκές τε καὶ οἱ ἀπελεύθεροι ἐν 
τοῖς πότοις καὶ ἐν ταῖς μίξεσι· πάνυ γὰρ ἀπλήστως 25 
ἀμφοτέροις προσέκειτο. πρὸς δὲ καὶ δειλίαν εἶχε. 
τοιοῦτος δὲ πεφυκώς, ὡς συνελόντι εἰπεῖν, ὅμως οὐκ 
ὀλίγα καὶ δεόντως ἔπραττεν ὁσάκις τῶν εἰρημένων 
D παθῶν ἔξω ἐγίνετο καὶ ἑαυτοῦ ἐκράτει. οὐκ εὐθὺς 
μέντοι εἰς τὴν βουλὴν εἰσῆλθεν, ἀλλὰ μετὰ τριακο- 30 
3 εἰ γὰρ καὶ — 8 ὑπέκυψε omittunt Dionis codices. 
