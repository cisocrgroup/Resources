14 LIB. ΧI. CAP. IV. 
ἐκεῖνον ἐκάκιζεν, καὶ τοὺς ἐπαινοῦντας ὡς φίλους 
ἐκείνου ἐμίσει· καὶ παμπληθεῖς ἀπέκτεινε τῶν κατὰ 
τοῦ πατρὸς καὶ τῆς μητρὸς καὶ τῶν ἀδελφῶν αὐτοῦ 
τὸν Τιβέριον ἐρεθισάντων, καίτοι τὴν ὀργὴν αὐτοῖς 
ἀφεῖναι λέγων καὶ τὰ γράμματα καταφλέξαι αὐτῶν. 5 
καὶ ναοὺς δὲ ἑαυτῷ καὶ θυσίας ὡς θεῷ γίνεσθαι 
ἐκέλευσεν. αἰτούμενός τέ τι ὠργίζετο, καὶ αὖθις 
ἐμηνία ὡς μὴ αἰτούμενος· ὀξύς τ’ ἐπί τινας πράξεις 
ἐφέρετο, καὶ νωθέστατα ἐνίας μετακεχείριστο· τά τε 
χρήματα καὶ ἀφειδέστατα ἀνήλισκε, καὶ ῥυπαρώτατα 10 
PI 554 ἠργυρολόγει· τοῖς τε θωπεύουσιν αὐτὸν καὶ τοῖς 
παρρησιαζομένοις καὶ ἤχθετο ὁμοίως καὶ ἥδετο. καὶ 
πολλοὺς μὲν μεγάλα ἀδικήσαντας ἐκόλασε, πολλοὺς 
δὲ μηδὲν ἠδικηκότας ἀπέκτεινε. καὶ τῶν ἑταίρων 
τοὺς μὲν ὑπερεκολάκευε, τοὺς δὲ ὑπερύβριζε. τοι- 15 
ούτῳ δὲ τὸ σύμπαν οἱ Ῥωμαῖοι τότε παρεδόθησαν 
αὐτοκράτορι ὥστε τὰ τοῦ Τιβερίου ἔργα, καίτοι δο- 
κοῦντα παγχάλεπα, τοσοῦτον τὰ τοῦ Γαΐου παρενεγ- 
κεῖν ὅσον κρείττω ἐκείνων τὰ τοῦ Αὐγούστου εἶναι 
ἐδόκουν. Τιβέριος μὲν γὰρ ἦρχε καὶ τοῖς ἄλλοις 20 
ὑπηρέταις πρὸς τὸ αὐτοῦ ἐκέχρητο βούλημα, Γάιος 
δὲ ἤρχετο μὲν ὑπὸ τῶν ἁρματηλατούντων καὶ ὑπὸ 
B τῶν ὁπλομαχούντων, ἐδούλευε δὲ καὶ τοῖς ὀρχησταῖς 
καὶ τοῖς λοιποῖς τοῖς περὶ τὴν σκηνήν. τὸν γοῦν 
Ἀπελλῆν τῶν τότε τραγῳδῶν τὸν εὐδοκιμώτατον καὶ 25 
δημοσιεύων συνόντα αὐτῷ εἶχεν ἀεί, καὶ χωρὶς μὲν 
ἐκεῖνος, χωρὶς δ’ οἱ λοιποὶ πάνθ’ ὅσα ἂν τοιοῦτοι 
δυνηθέντες τολμήσειαν, ἐπ’ ἐξουσίας ἐποίουν. καὶ 
αὐτῶν τὰ μὲν πρῶτα θεατὴς καὶ ἀκροατὴς ἐγίνετο, 
συσπουδάζων καὶ ἀντιστασιάζων τισίν· εἶτα καὶ ἅρ- 30 
ματα ἤλασε καὶ ἐμονομάχησεν, ὀρχήσει τε ἐκέχρητο 
καὶ τραγῳδίαν ὑπεκρίνετο. ἅπαξ δὲ τοὺς πρώτους 
