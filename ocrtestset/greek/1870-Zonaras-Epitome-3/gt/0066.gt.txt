60 LIB. ΧI. CAP. ΧΙΧ. 
Στεφάνου ἀπελευθέρου. τὴν δ’ ἐπιβουλὴν οὔτε ἡ 
γυνὴ αὐτοῦ Δομιτία ἠγνόησεν οὔτε ὁ ἔπαρχος Νωρ- 
βανὸς οὔτε ὁ συνάρχων Πετρώνιος. ἥ τε γὰρ Δο- 
μιτία ὑπ’ αὐτοῦ μισουμένη ἐδεδίει μὴ ἀποθάνῃ καὶ 
οἱ ἄλλοι οὐκέτ’ αὐτὸν ἐφίλουν. λέγεται δὲ ὅτι πάν- 5 
τας ἅμα αὐτοὺς ὁ Δομετιανὸς ὑποπτεύων ἀποκτεῖναι 
ἐμελέτα, καὶ τὰ ὀνόματα αὐτῶν ἀπογραψάμενος ἐν 
C τῇ κλίνῃ ὑπέθετο ὑπὸ τὸ προσκεφάλαιον· καί τι παι- 
δίον τὴν ἀπογραφὴν ἀφελόμενον ἔφερε, μὴ εἰδὸς τί 
φέρει. ἐντυχοῦσα δὲ ἡ Δομιτία αὐτῷ, καὶ ἀναγνοῦ- 10 
σα τὰ γεγραμμένα, κἀκείνοις ἐμήνυσε· κἀκ τούτου 
συνετάχυναν τὴν ἐπιβουλήν. 
Καὶ πολλὰ δὲ σημεῖα ἐγένοντό οἱ οὐκ αἴσια. 
Λαργῖνος δέ τις Πρόκλος, ἐν Γερμανίᾳ προειπὼν 
ὅτι κατὰ τήνδε τὴν ἡμέραν τελευτήσει ὁ Δομετιανός, 15 
ἐπέμφθη διὰ τοῦτο συσχεθεὶς εἰς τὴν Ῥώμην· καὶ 
ἐρωτηθεὶς παρ’ αὐτοῦ ἔφη καὶ τότε οὕτω γενήσε- 
σθαι. καταδικασθεὶς δὲ θανεῖν ἀνεβλήθη, ὅπως 
μετὰ τὴν ἡμέραν ἐν ᾗ ἔφη ἀποθανεῖσθαι μέλλειν 
τὸν Δομετιανὸν φονευθῇ· σφαγέντος δὲ τοῦ Δομε- 20 
D τιανοῦ κατ’ ἐκείνην, ἐσώθη. ἕτερος δέ τις εἰπὼν 
αὐτῷ ὁπότε καὶ ὅπως φθαρήσεται, ἠρωτήθη ὁποίῳ 
καὶ αὐτὸς τρόπῳ θανεῖται· καὶ φήσας ὡς ὑπὸ κυνῶν 
ἀναλωθήσεται, ζῶν κατεκρίθη καυθῆναι καὶ τῷ 
πυρὶ προσερρίφη. ὑετοῦ δὲ καταρραγέντος πολλοῦ 25 
ἡ μὲν πυρὰ ἐσβέσθη, ἐκεῖνον δὲ ὀπίσω τὼ χεῖρε δε- 
δεμένον καὶ ἐπικείμενον αὐτῇ κύνες εὑρόντες διε- 
σπάραξαν. 
Τῷ δὲ Δομετιανῷ τὸ μεσημβρινὸν ἀναπαυομένῳ 
τὸν Στέφανον ὡς τῶν ἄλλων ἐρρωμενέστερον εἰσ- 30 
ἔπεμψεν ὁ Παρθένιος. καὶ ἐπλήγη μὲν ὁ Δομετιανός, 
οὐ μὴν καιρίαν, ἀλλὰ καταβληθεὶς ὑπ’ αὐτοῦ ἔκειτο· 
