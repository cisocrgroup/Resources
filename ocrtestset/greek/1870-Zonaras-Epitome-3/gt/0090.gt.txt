84 LIB. ΧII. CAP. II. III. 
P I 596 κλησιαστικῇ ἱστορίᾳ καὶ ὁ Εὐσέβιος. ὅ γε μὴν Δίων 
φησὶν ὅτι τοῦ ὄμβρου γινομένου οἱ Ῥωμαῖοι περὶ τὸ 
πίνειν ἀσχοληθέντες ὀλίγου δεῖν ἀπολώλεισαν ἄν, 
τῶν βαρβάρων ἐπιτιθεμένων τότε αὐτοῖς, εἰ μὴ χά- 
λαζα κατερράγη σφοδρὰ καὶ κεραυνοῖς πολλοῖς ἐβάλ- 5 
λοντο οἱ πολέμιοι. 
3 Ὁ δὲ Κάσσιος ἐν τῇ Συρίᾳ διάγων ἐνεωτέρισεν· 
ὃς Σύρος ἦν, ἀνὴρ δὲ ἄριστος καὶ οἷον ἄν τινες ἕξειν 
εὔξαιντο αὐτοκράτορα. ἐκινήθη δὲ πρὸς ἀποστασίαν, 
ἀγγελίας αὐτῷ ψευδοῦς κομισθείσης ὡς ὁ Μάρκος 10 
ἀπέθανεν. ἅπαξ δὲ πρὸς τὸ ἔργον ὁρμήσας οὐκ ἀπέ- 
B στη, μετ’ ὀλίγον μαθὼν τὴν ἀγγελίαν εἶναι ψευδῆ· 
ἡτοιμάζετο δὲ πολέμῳ τὴν ἐξουσίαν ἕξειν. ὁ δὲ Μάρ- 
κος τοὺς στρατιώτας συγκαλεσάμενος ἐδημηγόρησε 
καὶ παρεθάρρυνε σφᾶς πρὸς τὸν πόλεμον. παρα- 15 
σκευαζομένῳ δὲ νῖκαί τε πλεῖσται κατὰ βαρβάρων 
διαφόρων ἠγγέλθησαν καὶ ἡ Κασσίου σφαγή, ὃν 
ἑκατόνταρχός τις βαδίζοντι προσελθὼν ἔτρωσεν αἰφ- 
νίδιον, οὐ μέντοι καιρίως, προσκατειργάσατο δὲ τὸν 
φόνον ὁ δέκαρχος. καὶ ὁ μὲν οὕτως ἀπώλετο μῆνας 20 
τρεῖς καὶ ἡμέρας ἓξ τὴν ἀρχὴν ὀνειρώξας, καὶ ὁ υἱὸς 
δὲ αὐτοῦ ἐφονεύθη τυγχάνων ἑτέρωθι· ὁ δ’ αὐτο- 
κράτωρ οὐδένα τῶν ἐκείνῳ συναποστάντων διεχρή- 
C σατο, ἀλλ’ ἐπιεικῶς ἐχρήσατο ξύμπασι. καὶ τῇ βουλῇ 
δὲ ἐπέστειλε μηδένα τῶν Κασσίῳ συναραμένων τε- 25 
θνάναι· ‘‘μὴ γὰρ γένοιτο’’ ἔφη ‘‘μηδένα ὑμῶν δι’ ἐμὲ 
μήτε τῇ ἐμῇ μήτε τῇ ὑμετέρᾳ ψήφῳ σφαγῆναι. ἂν 
δὲ μὴ τούτου τύχω, σπεύσω θανεῖν.’’ οὕτω διὰ 
πάντων καὶ εὐσεβὴς ἐγένετο καὶ χρηστός. ἐνομοθε- 
1 Εὐσέβιος] Hist. eccles. 5, 5. 
Cap. 3. Dionis Histοriae Rοmanae l. 71, c. 22 — 36. 
Eusebii Histοriae ecclesiasticae l. 4, c. 5 — l. 5. prooem. 
