46 LIB. ΧI. CAP. XV. 
ἀνεμίχθησαν σφίσι. τῷ δὲ Ὄθωνι ἤγγειλε ταῦτα 
ἱππεύς, καὶ ἀπιστούμενος ‘‘εἴθε’’ ἔφη ‘‘ταῦτα ψευδῆ, 
Καῖσαρ, ἦν’’· καὶ εἰπὼν ἑαυτὸν διεχρήσατο. πιστευ- 
σάντων δ’ ἐκ τούτου πάντων καὶ ἑτοίμως ἐχόντων 
ἀναμαχέσασθαι, οἵ τε γὰρ δορυφόροι συχνοὶ ἦσαν, 5 
B καὶ ἕτεροι οὐκ ὀλίγοι παρῆσαν, καὶ ἱκετευόντων αὐ- 
τὸν μήθ’ ἑαυτὸν μήτε σφᾶς προδοῦναι, ‘‘πάντες γάρ’’ 
ἔλεγον ‘‘ὑπὲρ σοῦ ἡδέως ἀποθανούμεθα’’, ὁ Ὄθων 
‘‘πολὺ δικαιότερόν ἐστιν’’ εἶπεν ‘‘ἕνα ὑπὲρ πάντων 
ἢ πολλοὺς ὑπὲρ ἑνὸς ἀπολέσθαι’’, καὶ μὴ βούλεσθαι 10 
δι’ ἕνα ἄνδρα τὸν δῆμον τῶν Ῥωμαίων στασιάζειν 
καὶ τοσοῦτον ὄχλον ἀνθρώπων φθείρεσθαι. ταῦτ’ 
εἰπὼν εἰς τὸ δωμάτιον ἀνεχώρησε, καί τινα τοῖς τε 
οἰκείοις καὶ τῷ Οὐιτελλίῳ ὑπὲρ αὐτῶν ἐπιστείλας, 
τά τε γράμματα ὅσα τινὲς αὐτῷ κατ’ ἐκείνου ἐγε- 15 
γράφεσαν ἔκαυσεν, ὥστε μηδένα ἐξ αὐτῶν φωρα- 
θέντα κινδυνεῦσαι, καὶ καλῶν ἕνα ἕκαστον τῶν 
παρόντων ἠσπάζετο αὐτοὺς καὶ ἐδίδου σφίσι χρήματα. 
C κἀν τούτῳ ταραχῆς γενομένης στρατιωτῶν ἐξῆλθε, 
καὶ καταστήσας αὐτοὺς οὐ πρότερον ἀνεχώρησε πρὶν 20 
ἐς τὸ ἀσφαλὲς ἄλλους ἀλλαχοῦ πέμψαι. καὶ οὕτως 
ἐπεὶ μηδὲν ἔτι ταραχῶδες ἐγίνετο, ἑαυτὸν διεχρή- 
σατο. καὶ οἱ στρατιῶται τὸ σῶμα αὐτοῦ ἔθαψαν, καί 
τινες αὐτῷ ἐπέσφαξαν ἑαυτούς. 
Τοῦτο τὸ τέλος τῷ Ὄθωνι γέγονε, ζήσαντι μὲν 25 
ἑπτὰ καὶ τριάκοντα ἔτη, ἄρξαντι δὲ ἡμέρας ἐνενή- 
κοντα· ὅθεν καὶ τὴν ἀσέβειαν καὶ τὴν πονηρίαν τοῦ 
βίου συνεσκίασε· κάκιστα γὰρ ἀνθρώπων ζήσας 
κάλλιστα ἀπέθανεν. οἱ δὲ στρατιῶται εὐθὺς μὲν 
ἐταράχθησαν, καὶ ὑπ’ ἀλλήλων πολλοὶ ἀνῃρέθησαν· 30 
ἔπειτα ὡμονόησαν καὶ προσκεχωρήκεσαν τοῖς κεκρα- 
τηκόσιν. 
