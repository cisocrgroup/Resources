LIΒ. ΧI. CAP. ΧVIII. 55 
ἐρωτικὸν ἔπραξεν, ἢ ὅτι μετεβάλλετο ἢ ὅτι ἐπὶ 
βραχύτατον, ὥς γε ἐς ἡγεμονίαν εἰπεῖν, ἐπεβίω. δύο 
γὰρ ἔτη μετὰ τὴν αὐταρχίαν καὶ μῆνας δύο ἡμέρας 
τε εἴκοσιν ἔζησεν, ἐπ’ ἐννέα καὶ τριάκοντα ἔτεσι καὶ 
5 μησὶ πέντε καὶ ἡμέραις πέντε καὶ εἴκοσι. διὸ καὶ ἐξ 
ἴσου αὐτὸν ἄγουσι τῇ τοῦ Αὐγούστου πολυετίᾳ, ὅτι B 
οὔτ’ ἐκεῖνος ἐφιλήθη ἄν, εἰ ἐλάττω χρόνον ἐζήκει, 
οὔτ’ ἂν οὗτος, εἰ πλείονα· ὁ μὲν ὅτι τραχύτερος κατ’ 
ἀρχὰς διὰ τὰς στάσεις καὶ τοὺς πολέμους γενόμενος 
10 ἠδυνήθη μετὰ ταῦτα εὐεργεσίαις ἐν τῷ πολυχρονίῳ 
λαμπρύνεσθαι, ὁ δ’ ὅτι ἐπιεικῶς ἄρξας ἐν ἀκμῇ τῆς 
δόξης ἀπέθανε, τάχ’ ἂν ἐλεγχθείς, εἴ γε ἐβίω ἐπὶ 
μακρόν, ὅτι εὐτυχίᾳ πλείονι ἐχρήσατο ἢ ἀρετῇ. οὔτε 
δέ τινα τῶν βουλευτῶν ἐν τῇ αὐτοῦ ἡγεμονίᾳ ἀπ- 
15 έκτεινε καὶ γράμματα ἐξέθηκε βεβαιῶν πάντα τὰ 
ὑπὸ τῶν πρότερον αὐτοκρατόρων δοθέντα τισίν. ἦν 
δὲ περὶ χρήματα ἀκριβὴς καὶ οὐ μάτην ἀνήλισκεν· 
οὐδένα μέντοι ποτὲ διὰ ταῦτα ἐκόλασεν. 
Ἐπὶ τούτου καὶ ὁ Ψευδονέρων ἐφάνη, ὃς Ἀσια- C 
20 νὸς ἦν, ἐκαλεῖτο δὲ Τερέντιος Μάξιμος, προσεοικὼς 
δὲ τῷ Νέρωνι καὶ τὸ εἶδος καὶ τὴν φωνήν· καὶ γὰρ 
ἐκιθαρῴδει. ἔκ τε τῆς Ἀσίας τινὰς προσεποιήσατο, 
καὶ ἐπὶ τὸν Εὐφράτην προχωρῶν πολλῷ πλείους 
ἀνηρτήσατο, καὶ τέλος πρὸς Ἀρτάβανον τὸν τῶν 
25 Πάρθων κατέφυγεν ἀρχηγόν· ὃς καὶ δι’ ὀργῆς τὸν 
Τίτον ποιούμενος ἐδέξατο τοῦτον καὶ καταγαγεῖν εἰς 
Ῥώμην παρεσκευάζετο. 
Ἐν δὲ τῷ πρώτῳ τῆς ἡγεμονίας αὐτοῦ ἔτει πῦρ 
ἐν Καμπανίᾳ πολὺ κατὰ τὸ φθινόπωρον ἀθρόον 
30 ἐξήνθησε. τὸ γὰρ ὄρος τὸ Βέσβιον, κατὰ Νέαν ὂν D 
πόλιν, ἔχει πυρὸς ἀφθόνους πηγάς· μέσον δέ γε 
μόνον πεπύρωται, τὰ δ’ ἔξωθεν εἰσὶν ἄπυρα. τῶν 
