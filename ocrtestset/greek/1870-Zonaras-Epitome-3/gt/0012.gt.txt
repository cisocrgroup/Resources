6 LIB. ΧI. CAP. II. 
ὑπ’ αὐτὸν προσεφέρετο, καὶ μέγα δυνάμενος, ἅτε 
D Καῖσαρ, ἐξ ἴσου τοῖς ἀσθενεστάτοις ἐσωφρόνει, καὶ 
οὔτε τι πρὸς τὸν Δροῦσον ἐπίφθονον οὔτε πρὸς τὸν 
Τιβέριον ἐποίει ἐπίβουλον, καὶ δυνάμενος παρά τε 
τῶν στρατιωτῶν ἑκόντων καὶ τῆς βουλῆς καὶ τοῦ 5 
δήμου τὴν ἀρχὴν τὴν αὐτοκράτορα λήψεσθαι οὐκ 
ἠθέλησεν. ὁ δὲ Πείσων χρόνῳ ὕστερον εἰς τὴν Ῥώ- 
μην ἀνακομισθείς, καὶ ἐπὶ τῷ φόνῳ τοῦ Γερμανικοῦ 
εἰς τὸ βουλευτήριον ὑπ’ αὐτοῦ τοῦ Τιβερίου εἰσαχ- 
θεὶς διακρουομένου τὴν ὑποψίαν τὴν ἐπὶ τῇ φθορᾷ 10 
τοῦ Γερμανικοῦ, καὶ ἀναβολὴν αἰτήσας, ἑαυτὸν κα- 
τεχρήσατο. ἐπὶ τρισὶ δὲ υἱοῖς ὁ Γερμανικὸς ἐτελεύ- 
τησεν, οὓς ὁ Αὔγουστος ἐν ταῖς διαθήκαις αὐτοῦ 
Καίσαρας ὠνόμασε. τούτων ὁ πρεσβύτατος Νέρων 
κατὰ τὸν χρόνον ἐκεῖνον τοῖς ἐφήβοις κατηριθμήθη. 15 
W ΙΙ 174 P I 549 μέχρι μὲν οὖν τοῦ χρόνου τούτου πλεῖστα χρηστὰ 
ὁ Τιβέριος ἔπραξε καὶ βραχέα ἐξήμαρτεν, ἐπεὶ δ’ 
ὁ Γερμανικὸς ἐκποδών οἱ ἐγένετο, κατ’ ὀλίγον ἠλ- 
λοίωτο. τά τε γὰρ ἄλλα ἀγρίως ἦρχε καὶ τοῖς εἰς 
αὐτὸν ἢ τὴν μητέρα ἢ τὸν Αὔγουστον πράξασί τι ἢ 20 
εἰποῦσιν ἀνεπιτήδειον ἀπηνῶς ὡς ἀσεβήσασι προσε- 
φέρετο, καὶ εἰς τοὺς ὑπονοηθέντας ἐπιβουλεύειν 
αὐτῷ ἀπαραίτητος ἦν. ἤδη δὲ καὶ ἐνδεικνύμενός 
τισιν ὅτι βούλεται τεθνάναι τινάς, δι’ ἐκείνων σφᾶς 
ἀπεκτίννυε, καὶ οὐκ ἐλάνθανε ταῦτα ποιῶν. ἐξήταζέ 25 
τε τῶν δυνατῶν ἑκάστου τὴν ἡμέραν καὶ τὴν ὥραν 
B ἐν ᾗ ἐγεγέννητο, καὶ οὕτω τὸ πεπρωμένον ἑκάστῳ 
ἐξηρεύνα· ὥστε καὶ τῷ Γάλβᾳ τῷ μετὰ ταῦτα αὐ- 
ταρχήσαντι ἀπαντήσας ἔφη ‘‘καὶ σύ ποτε τῆς ἡγεμο- 
νίας γεύσῃ.’’ ἐφείσατο δὲ αὐτοῦ, λέγων ὅτι ἐν γήρᾳ 30 
καὶ μετὰ πολὺ τῆς τελευτῆς αὐτοῦ ἄρξει. εἶτα μετὰ 
τοῦ Δρούσου ὑπάτευσεν ὁ Τιβέριος, ὅθεν πολλοὶ τὸν 
