80 LIB. ΧII. CAP. I. 
ἐν ἀπαιδίᾳ ἀνάγκην εἶναι τὸ νόμιμον μέρος τοῖς γο- 
νεῦσι καταλιμπάνειν. 
Ἐπὶ τούτου κλόνος τῆς γῆς συνέβη φρικώδης 
περὶ τὴν Βιθυνίαν καὶ τὸν Ἑλλήσποντον, ἐξ οὗπερ 
πλείους πόλεις κατέπεσον, μάλιστα δ’ ἡ Κύζικος 5 
ἔπαθεν. ὅτε καὶ ὁ ἐν αὐτῇ περιβόητος κατεπτώθη 
D ναός, οὗ λέγονται τετράοργοι τὸ πάχος εἶναι οἱ κίο- 
νες, τὸ δ’ ὕψος αἴρεσθαι μέχρι πεντήκοντα πήχεων, 
ἐκ λίθου συνεστῶτες ἑνός, εἴ τῳ ταῦτα μὴ ἄπιστα 
δόξαιεν, καὶ τἄλλα δὲ τοῦ ἔργου ἐκείνου θαυμάσια 
ξύμπαντα. 
Περὶ τούτου τοῦ αὐτοκράτορος ᾄδεται ὅτι καὶ τὸ 
τῆς συγκλήτου κατέκαυσε ψήφισμα, ὃ κατ’ ἐπιταγὴν 
τοῦ Ἰουλίου γέγονε Καίσαρος, θεσπίζον μηδενὶ ἐφεῖ- 
σθαι διαθήκην ποιεῖν, εἰ μὴ μέρος ὡρισμένον τῷ 
κοινῷ καταλείψει ταμείῳ. ὅθεν νομίζεται καὶ μέχρι 
τοῦδε ταῖς διαθήκαις ἐγγράφεσθαι ὅτι ‘‘καὶ τῷ βασι- 
λικῷ ταμείῳ καταλιμπάνω τόδε.’’ ἀπεβίω δὲ ὁ Εὐ- 
σεβὴς Ἀντωνῖνος γηραιός, θανάτῳ ὕπνῳ ἐοικότι μα- 
λακωτάτῳ, μοναρχήσας ἐνιαυτοὺς σὺν τέσσαρσιν 
εἴκοσι. 
P I 594 Τούτου τῷ πρώτῳ ἔτει Τελεσφόρος ὁ Ῥώμης 
ἐπίσκοπος ἑνδέκατον ἔτος ἀνύσας ἐπὶ τῇ λειτουργίᾳ 
καὶ μαρτυρίῳ ταινιωθείς, ὡς Εἰρήναιος ἱστόρησε, 
τέλος μακαριώτατον εὕρατο· καὶ ἀνθιδρύθη εἰς τὸν 
τῆς Ῥώμης θρόνον Ὑγῖνος. ἐφ’ οὗ Οὐαλεντῖνος αἱ- 
ρεσιάρχης ἐγένετο, καὶ Κέρδων τῆς κατὰ Μαρκίωνα 
αἱρέσεως ἀρχηγός. Ὑγίνου δὲ μετὰ τὸ τέταρτον ἔτος 
τοὐ Ῥώμης ἀρχιερατεῦσαι ἐκλιπόντος τὸν βίον, Πίος 
τῆς Ῥωμαίων ἐκκλησίας προέστη. τῆς δ’ Ἀλεξαν- 
24 Εἰρηναῖος] l. 3, c. 4. 
