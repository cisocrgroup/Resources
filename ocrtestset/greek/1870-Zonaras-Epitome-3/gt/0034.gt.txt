28 LIΒ. XI. CAP. IX. 
σαντο ἑαυτούς. ἡ γὰρ Μεσσαλῖνα καὶ ὁ τοῦ Κλαυδίου 
ἀπελεύθερος Νάρκισσος οἵ τε συναπελεύθεροι αὐτοῦ, 
τῆς ἀφορμῆς ταύτης λαβόμενοι, οὐδενὸς τῶν δεινο- 
τάτων ἀπέσχοντο. ἄνδρες τε οὖν πολλοὶ καὶ γυναῖ- 
κες ἐκολάσθησαν· τινὲς δὲ καὶ τῶν πάνυ ὑπαιτίων 5 
ἐσώθησαν, οἱ μὲν χρήμασιν, ἔνιοι δέ γε καὶ χάρισι. 
Γαλαῖσος δέ τις ἀπελεύθερος τοῦ Καμίλλου ἐν τῷ 
βουλευτηρίῳ τοῦ Ναρκίσσου παρελθόντος εἰς τὸ 
D μέσον καὶ εἰπόντος αὐτῷ ‘‘τί ἂν ἐποίησας, Γαλαῖσε, 
εἰ Κάμιλλος ἐμονάρχησεν;’’ ἀπεκρίνατο ὅτι ‘‘εἱστήκειν 10 
ἂν ὄπισθεν αὐτοῦ καὶ ἐσιώπων.’’ Ἀρρία δὲ γυνὴ 
Καικίνου ὑπάτου οὖσα, εἰ καὶ τῇ Μεσσαλίνῃ σφό- 
δρα ᾠκείωτο, οὐκ ἤνεγκε ζῆν τοῦ ἀνδρὸς θνήσκον- 
τος, ἀλλὰ καὶ τὸν ἄνδρα ἀποδειλιῶντα ἐπέρρωσε. τὸ 
γὰρ ξίφος λαβοῦσα ἑαυτὴν ἔπληξε κἀκείνῳ ἐπέδωκεν 15 
εἰποῦσα ‘‘ἰδοὺ Παῖτε, οὐκ ἀλγῶ.’’ καὶ οἱ μὲν ἐπὶ 
τούτοις ἐπῃνοῦντο, Κλαύδιος δὲ οὕτως πρὸς τὰς κο- 
λάσεις ἔσχεν ὥστε καὶ σύνθημα τοῖς στρατιώταις τὸ 
ἔπος τοῦτο συνεχῶς διδόναι, χρὴ 
ἄνδρ’ ἀπαμύνασθαι, ὅτε τις πρότερος χαλεπήνῃ. 20 
PI 563 ἡ δὲ Μεσσαλῖνα καὶ οἱ ἀπελεύθεροι αὐτοῦ οὕτως τὴν 
πολιτείαν καὶ τὰς στρατείας καὶ τὰς ἐπιτροπὰς τάς 
τε ἡγεμονίας καὶ τὰ ἄλλα πάντα ἐπώλουν καὶ ἐκαπή- 
λευον ὥστε σπανίσαι πάντα τὰ ὤνια, κἀντεῦθεν 
βιασθῆναι τὸν Κλαύδιον ἀπὸ βήματος τὰς τιμὰς αὐ- 25 
τῶν διατάξαι. Αὔλου δὲ Πλαυτίου ἐς τὴν Βρεττα- 
W II 184 νίαν στρατεύσαντος, καὶ τὰ μὲν παθόντος, τὰ δὲ 
δράσαντος, εἶτα τῷ Κλαυδίῳ τὰ συμβάντα γνωρί- 
σαντος, ἐκεῖνος τὰ οἴκοι Οὐιτελλίῳ Λουκίῳ τῷ συνυ- 
12 ὑπάτου etiam Dionis cοdices: scr. Παίτου. 20 ἄνδ 
ἀπαμύνασθαι. Il. Ω 369. Od. Π 72. Φ 133. 
