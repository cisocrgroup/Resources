LIB. ΧII. CAP. I. 79 
ἐκείνου γενόμενα, ὧν ἓν καὶ ἡ ἀνάρρησις ἡ ἐμή, ὡς P I 593 
ἐχθίστου ὑμῖν καὶ κακίστου ἀθετηθήσεται.’’ ταῦτα 
δ’ ἡ γερουσία αἰδεσθεῖσα, οὐ μεῖον μέντοι καὶ τοὺς 
στρατιώτας εὐλαβηθεῖσα, τῷ κειμένῳ τὰς τιμὰς ἐψη- 
5 φίσατο. Εὐσεβὴς δ’ ἐπεκλήθη, ὅτι ἄρτι τῆς αὐταρ- 
χίας ἡμμένου πολλοὶ γεγόνασιν ὑπ’ αἰτίασιν, καί 
τινες ἐξ ὀνόματος εἰς σφαγὰς ἐξῃτήθησαν, ὁ δὲ W II 206 
οὐδένα ἐκόλασε, φάμενος ὡς ‘‘οὐ δεῖ με ἐκ τοιούτων 
ἔργων τῆς προστασίας ὑμῶν ἄρξασθαι.’’ γέγονε δὲ 
0 καὶ δι’ ὅλης αὐτοῦ τῆς ἀρχῆς δίκαιός τε καὶ χρηστὸς 
καὶ πᾶσι τοῖς ὑπηκόοις ἀνεπαχθής, καὶ αὐτοῖς δὲ 
χριστιανοῖς. οὐ μόνον γὰρ οὐκ ἐκάκου αὐτούς, ἀλλὰ 
μέντοι καὶ αἰδοῦς ἠξίου. λέγεται δὲ ζητητικὸς γενέ- B 
σθαι καὶ περὶ μικρῶν ἀκριβολογοῦμενος· ὅθεν αὐ- 
5 τὸν κυμινοπρίστην ἐκάλουν οἱ σκώπτοντες. οὐ μὴν 
διὰ τοῦτο ἐκ τῶν ὑπηκόων ἐχρηματίζετο, ἀλλ’ ἐν 
ἀπορίᾳ ποτὲ γεγονὼς ἀργυρίων, πολέμων ἐπικειμέ- 
νων οὔτε τέλος καινὸν ἐπενόησεν οὔτ’ αἰτῆσαι παρά 
του ἠνέσχετο χρήματα, ἀλλ’ ἐν τῇ ἀγορᾷ πάντα τὰ 
ἐν τοῖς βασιλείοις κειμήλια θέμενος, καὶ εἴ τι πρὸς 
κόσμον ἦν τῇ αὐτοῦ γαμετῇ, ὠνεῖσθαι ταῦτα τὸν 
βουλόμενον προετρέπετο· ὅθεν ἀθροίσας ἀργύρια 
τοῖς στρατιώταις διέδωκε. καὶ νικήσας τὸν πόλεμον 
ἐκτήσατο πολυπλάσια. καὶ κήρυγμα ἔθετο τὸν βου- 
λόμενον ἐκ τῶν ὠνησαμένων τὰ κτήματα τὰ βασι- C 
λικὰ ἀναδιδόναι τὸ ὠνηθὲν καὶ λαμβάνειν τὸ τί- 
μημα. καί τινες μὲν τοῦτο ἐποίησαν, οἱ δὲ πλείους 
ἀνένευσαν· καὶ οὐδένα ἀναδοῦναι τὸ κτηθὲν αὐτῷ 
ἐβιάσατο. 
Τούτου λέγεται νομοθέτημα εἶναι καὶ τὸ τῶν 
τέκνων ἀδιαθέτων τελευτώντων κληρονόμους ἀνα- 
φαίνεσθαι τοὺς γονεῖς, καὶ διατιθεμένοις τοῖς παισὶν 
