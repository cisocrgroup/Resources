LIB. ΧI. CAP. ΧVΙ. 47 
16 
Οἱ δ’ ἐν τῇ Ῥώμῃ τὸ πάθος μαθόντες τοῦ W ΙI 129 
Ὄθωνος, ἀπεδήμει γὰρ τοῦ ἄστεος, ὡς προείρηται, 
αὐτοκράτορα τὸν Οὐιτέλλιον ἀνηγόρευον. ὄντι δ’ ἐν 
τῇ Γαλατίᾳ ὁ θάνατος ἠγγέλθη τοῦ Ὄθωνος. ἦλθε 
5 δὲ πρὸς αὐτὸν καὶ ἡ γυνὴ καὶ τὸ παιδίον, ὃ καὶ ἐπὶ 
βήματος Γερμανικόν τε καὶ αὐτοκράτορα ἐπωνόμασεν, 
ἑξάετες ὄν. φιλόμαντις δὲ ὑπάρχων καὶ μηδὲ τὸ 
βραχὺ πράσσων ἄνευ αὐτῶν, τότε μὲν τοὺς ἀστρο- 
νόμους, ὕστερον δὲ καὶ τοὺς γόητας ἐξήλασε, προ- 
10 εἰπὼν σφίσιν ἐντὸς τῆσδε τῆς ἡμέρας ἐξ ἁπάσης 
ἐκχωρῆσαι τῆς Ἰταλίας. κἀκεῖνοι νυκτὸς ἀντιπρο- 
θέντες προγράμματα, ἀντιπαρήγγειλαν αὐτῷ ἀπαλ- P I 574 
λαγῆναι τοῦ βίου ἐντὸς τῆς ἡμέρας ἐν ᾗ ἐτελεύτησεν. 
Ἦν δὲ τρυφῇ τε καὶ ἀσελγείᾳ προσκείμενος. καὶ 
15 ἀπ’ ἀρχῆς τοιοῦτος ὢν οἷος περὶ τὰ καπηλεῖα καὶ τὰ 
κυβευτήρια καὶ τοὺς ὀρχηστὰς καὶ τοὺς ἁρματηλάτας 
ἐσπουδακέναι, καὶ ἀμύθητα ἐς τὰ τοιαῦτα ἀνήλισκε 
καὶ διὰ τοῦτο καὶ δανειστὰς πολλοὺς εἶχε· τότε δὲ 
καὶ μᾶλλον ὕβριζε, καὶ τῆς τε ἡμέρας τὸ πλεῖστον 
20 τῆς τε νυκτὸς ἐδαπάνα ἀπλήστως ἐμφορούμενος καὶ 
συνεχῶς ἐξεμῶν, ὡς μόνῃ τῆ παρόδῳ τῶν σιτίων 
τρέφεσθαι. ἀφ’ οὗπερ καὶ ἀνταρκεῖν ἠδύνατο. οἱ δὲ 
συνδειπνοῦντες αὐτῷ πάνυ κακῶς ἀπηλλάσσοντο. 
ὅθεν εἷς τις αὐτῶν νοσήσας καὶ διὰ τοῦτο ἡμέρας B 
25 τινὰς τοῦ συσσιτίου ἀπολειφθεὶς εἶπεν ὅτι “εἰ μὴ 
ἐνόσησα, πάντως ἂν ἀπολώλειν.’’ καὶ ἐγένετο ὁ 
χρόνος ὁ τῆς αὐταρχίας αὐτοῦ σύμπας οὐδὲν ἄλλο ἢ 
Cap. 16. Diοnis Histοriae Rοmanae l. 65, c. 1 — 22, 
ex quibus multa Ζοnaras excerpsit quae apud Χiphilinum et 
in eclοgis Cοnstantinianis desiderantur. Iοsephi de bellο 
Iudaicο l. 4, c. 10 11. Eusebii Histοriae ecclesiasticae 
1. 3 c. 8: cuius verbis et alia addita sunt et Appiani 
testimοnium Hist. Rοm. l. 22. 
