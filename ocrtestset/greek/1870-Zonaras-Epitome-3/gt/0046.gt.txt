40 LIB. XI. CAP. ΧII. ΧIIΙ. 
καὶ μέλαν φώνημα ἔχων, καὶ ἐν τῷ ἱπποδρομίῳ 
ἡρματηλάτησεν. ἐπεραιώθη δὲ καὶ πρὸς τὴν Ἑλλάδα, 
οὔτοι γε ὡς οἱ πρόγονοι αὐτοῦ, ἀλλ’ ἐπὶ ὀρχήσει καὶ 
ἐπὶ κιθαρῳδήσει κηρύξει τε καὶ τραγῳδίας ὑπο- 
κρίσει. οὐ γὰρ ἤρκει αὐτῷ ἡ Ῥώμη, ἀλλ’ ἐδεήθη 5 
D καὶ ἐκστρατείας, ἵνα καὶ περιοδονίκης, ὡς ἔλεγε, 
γένηται. 
Ἀλλὰ τί ἄν τις καθ’ ἕκαστον λέγοι τῶν παρ’ 
ἐκείνου πραττομένων; πάντα γὰρ ἁπλῶς ὅσα οἱ τυ- 
χόντες ὑποκρίνονται, κἀκεῖνος ἔλεγέ τε καὶ ἔπραττε 10 
καὶ ἔπασχε, πλὴν καθ’ ὅσον χρυσαῖς ἐδεῖτο ἀλύσεσιν· 
οὐ γὰρ ἔπρεπε Ῥωμαίων αὐτοκράτορα σιδηραῖς δεῖ- 
σθαι. στρατιώτης δέ τις ἰδὼν αὐτὸν δεδεμένον 
ἠγανάκτησε καὶ προσδραμὼν ἔλυσεν. ἕτερος δέ, 
W II 189 ἐρομένου τινὸς τί ποιεῖ ὁ αὐτοκράτωρ, ἀπεκρίνατο 15 
ὅτι ‘‘τίκτει’’· τοιοῦτον γάρ τι ὑπεκρίνετο τότε. ἤρ- 
ξατο δὲ καὶ τὸν Ἰσθμὸν τῆς Πελοποννήσου διορύξαι, 
P I 570 καίπερ τῶν ἀνθρώπων ὀκνούντων. λαβὼν οὖν αὐτὸς 
δίκελλαν, καί τι καὶ ἀνασκάψας, ἔπεισε καὶ τοὺς 
ἄλλους ἀνάγκῃ αὐτὸν μιμήσασθαι. αἷμα δὲ τοῖς 20 
πρώτοις ἁψαμένοις τῆς γῆς λέγεται ἀναβλύσαι καὶ 
οἰμωγὰς καὶ μυκηθμοὺς ἐξακούεσθαι καὶ εἰδώλων 
γενέσθαι φαντασίαν πολλῶν. 
13 Οὗτος πρῶτος καὶ τοῦ κατὰ Χριστιανῶν ἤρξατο 
διωγμοῦ, καὶ Πέτρον καὶ Παῦλον τοὺς κορυφαίους 25 
τῶν ἀποστόλων ἀπέκτεινε κατὰ τὸν αὐτὸν καιρόν, ὡς 
Εὐσέβιος ἱστορεῖ, ἐκ παλαιοτέρων συγγραφέων μαρ- 
Cap. 13. Eusebii Histοriae ecclesiasticae 1. 2, c. 24 
25, et lib. 3 c. 2. Dionis Historiac Romanae l. 63, c. 22 
— c. 29, unde multa Ζonaras excerpsit quae apud Xiphilinum 
et in cοllectaneis Cοnstantinianis desiderantur. 
27 Εὐσέβιος] Hist. eccl. l. 2, c. 25. ἐκ παλαιοτέρων 
συγγραφέων] Ex epistοlis Dionysii Corinthiorum episcοpi. 
