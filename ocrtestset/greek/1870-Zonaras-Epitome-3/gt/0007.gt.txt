1 
Ὁ μὲν οὖν Αὔγουστος ἀπεβίω ὡς εἴρηται, τὴν PI/PC 
δὲ μοναρχίαν ὁ Τιβέριος διεδέξατο. ὃς εὐπατρίδης W II 171 
μὲν ἦν καὶ πεπαίδευτο, τὴν δὲ γνώμην ἦν ποικιλώ- 
τατος, ἐναντίους τῇ προαιρέσει τοὺς λόγους ποιού- 
5 μένος. ὧν γὰρ ἐβούλετο τἀναντία ἔλεγεν, ἄλλα μὲν 
κεύθων ἐνὶ φρεσίν, ἄλλα δὲ λέγων· καὶ ὀργίζεσθαι 
προσποιούμενος ἐν οἷς οὐκ ὠργίζετο, καὶ ἐν οἷς ἐθυ- 
μοῦτο σχηματιζόμενος ἐπιείκειαν· καὶ ὡς οἰκειότατον 
ἐώρα τὸν ἔχθιστον, καὶ ὡς ἀλλοτριωτάτῳ προσεφέ- 
10 ρετο τῷ φιλτάτῳ καὶ οὐκ ἠξίου τοῖς ἄλλοις δῆλον 
εἶναί οἱ τὸ φρόνημα, τοῦτο προσήκειν τῷ αὐταρχοῦντι 
φρονῶν. καὶ εἴτε τις ἠναντιοῦτο οἶς ἔλεγεν εἴτε μὴν D 
καὶ συνῄνει, μεμίσητο. 
Τέως δ’ οὖν εἰς τὰ στρατόπεδα καὶ εἰς τὰ ἔθνη 
15 πάντα ὡς αὐτοκράτωρ αὐτίκα ἐπέστειλε, μὴ λέγων 
αὐτοκράτωρ εἶναι· ψηφισθὲν γὰρ αὐτῷ καὶ τοῦτο 
μετὰ τῶν ἄλλων ὀνομάτων οὐκ ἐδέξατο. καὶ τὰ τῆς 
ἀρχῆς διοικῶν ἅπαντα, μηδὲν αὐτῆς δεῖσθαι ἔλεγε, 
καὶ ταύτης ἐξίστασθαι ἐκομψεύετο καὶ διὰ τὴν ἡλι- 
20 κίαν, ἕξ γὰρ καὶ πεντήκοντα ἐτῶν ἦν, καὶ δι’ ἀμ- 
βλυωπίαν· πλεῖστον γὰρ ἐν σκότει βλέπων ἐλάχιστα 
τὴν ἡμέραν ἑώρα. εἶτα κοινωνοὺς ᾔτει τῆς ἀρχῆς 
καὶ συνάρχοντας, οὐδὲν τούτων ποιῆσαι μέλλων, ἀλλ’ P I 546 
Cap. 1. Dionis Historiae Romanae l. 57, c. 1—13. 
ZONARAS III. 1 
