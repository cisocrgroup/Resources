56 LIB. XI. CAP. ΧVIII. 
οὖν ἐν τῷ μέσῳ κραυρουμένων καὶ τεφρουμένων, αἱ 
μὲν πέριξ κορυφαὶ τὸ ἀρχαῖον σώζουσιν ὕψος, τὸ δὲ 
μέσον δαπανηθὲν τῷ πυρὶ κοῖλον ἐκ τοῦ συνιζάνειν 
ἐγένετο. καὶ ἀναδίδοται ἐξ αὐτοῦ τῆς μὲν νυκτὸς 
φλόξ, τῆς δ’ ἡμέρας καπνὸς καὶ ποτὲ μὲν μᾶλλον, 5 
ποτὲ δὲ ἧττον· ἐνίοτε δὲ καὶ τέφραν ἀναβάλλει, ὅταν 
ἀθρόον ὑφιζήσῃ, καὶ λίθους ἀναπέμπει, ὅταν ὑπὸ 
πνεύματος ἐκβιασθῇ· ἠχεῖ τε καὶ βοᾷ, μὴ συμπεπι- 
λημένας, ἀλλ’ ἀραιὰς καὶ ἐλευθέρας τὰς ἀναπνοὰς 
P I 579 ἔχον. τοιοῦτον μέν ἐστι τὸ Βέσβιον· τότε δὲ κτύπος 10 
ἐξαίσιος ἐξαπίνης ὡς τῶν ὀρῶν συμπιπτόντων ἐξ- 
W II 196 ἠκούσθη, καὶ ἀνέθορον πρῶτον μὲν λίθοι ὑπερ- 
μεγέθεις, ἔπειτα πῦρ πολὺ καὶ καπνὸς ἄπλετος, ὡς 
καὶ τὸν ἥλιον συγκρυφθῆναι καὶ σκότος ἐκ φωτὸς 
γενέσθαι. καὶ τέφρα δὲ ἀνεφυσήθη ἀμύθητος, ὡς 15 
τῆς τε γῆς καὶ τῆς θαλάσσης καὶ τοῦ ἀέρος κατασκε- 
δασθῆναι παντὸς καὶ τοὺς ἰχθύας τά τε ὄρνεα δια- 
φθαρῆναι, καὶ δύο πόλεις, τό τε Ἑρκουλάνεον καὶ 
τοὺς Πομπηίους, ἐν θεάτρῳ τοῦ δήμου αὐτῶν καθ- 
ημένου, καταχωσθῆναι. τοσαύτη δ’ ἦν ἡ τέφρα 20 
ὥστε τι αὐτῆς καὶ ἐς Ἀφρικὴν ἐλθεῖν καὶ εἰς Συ- 
B ρίαν καὶ εἰς τὴν Αἴγυπτον καὶ εἰς αὐτὴν τὴν Ῥώ- 
μην· ἐξ ἧς ὕστερον λοιμώδης νόσος ἐνέσκηψεν. 
Ὁ δ’ οὖν Τίτος τοῖς Καμπανοῖς καὶ οἰκιστὰς 
ἔπεμψε καὶ χρήματα ἐδωρήσατο ἄλλα τε καὶ τὰ τῶν 25 
ἀκληρονομήτων. αὐτὸς δὲ οὐδὲν παρ’ οὐδενός, καίτοι 
πολλῶν διδόντων, ἐδέξατο· πολλὰ δὲ τῶν δημοσίων 
ἔργων ἀνέστησεν οἴκοθεν. καὶ ἀγῶνας ἐποίησε θαυ- 
μαστούς, ἐν οἷς σφαιρία ξύλινα μικρὰ ἄνωθεν ἐρ- 
ρίπτει, σύμβολον ἔχοντα τὸ μὲν ἐδωδίμου τινός, τὸ 30 
δὲ ἐσθῆτος, ἄλλο χρυσοῦ, ἵππων, ὑποζυγίων, βοσκη- 
μάτων, ἀνδραπόδων· ἃ οἱ ἁρπάζοντες πρὸς τοὺς 
