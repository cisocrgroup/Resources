42 LIΒ. ΧI. CAP. XIII. 
Ὁ δὲ Νέρων μαθὼν καὶ τὸν Πετρώνιον, ὃν κατὰ 
τῶν ἐπαναστάντων μετὰ τοῦ πλείονος προεπεπόμφει 
στρατεύματος, τὰ τοῦ Γάλβου φρονήσαντα, οὐκέτ’ 
οὐδεμίαν ἐλπίδα τῶν ὅπλων ἔσχεν, ἀλλ’ ἐβουλεύσατο 
τούς τε βουλευτὰς ἀποκτεῖναι καὶ τὴν πόλιν κατα- 5 
πρῆσαι καὶ πλεῦσαι εἰς Ἀλεξάνδρειαν, ὑπειπὼν ὅτι 
‘‘ἂν καὶ τῆς ἀρχῆς ἐκπέσωμεν, ἀλλὰ τό γε τεχνίον 
ἡμᾶς διαθρέψει ἐκεῖ.’’ μέλλοντος δὲ ταῦτα δράσειν 
ἡ βουλὴ τὴν περὶ τὸν Νέρωνα φρουρὰν ἀποκαλέσασα 
εἰσῆλθεν εἰς τὸ στρατόπεδον, καὶ τὸν μὲν πολέμιον 10 
ἀπέφηνε, τὸν δὲ Γάλβαν ἀνθείλετο αὐτοκράτορα. 
P I 571Νέρων δὲ ὡς ᾔσθετο ὅτι ὑπὸ τῶν φυλάκων ἐγκατα- 
λέλειπται, ἐσθῆτά τε φαύλην ἐνέδυ καὶ ἐπὶ ἵππον 
οὐδὲν βελτίονα ἀνέβη, καὶ κατακεκαλυμμένος, ὅπως 
διαλάθῃ, μετὰ Ἐπαφροδίτου καὶ τοῦ Σπόρου νυκτὸς 15 
ἔφυγε. γνωρισθεὶς δὲ ὡς καὶ παρά του τῶν ἀπαντη- 
σάντων αὐτοκράτωρ προσαγορευθῆναι, τῆς ὁδοῦ 
ἀπετράπετο καὶ εἰς καλαμώδη τόπον τινὰ κατεκρύφθη. 
Ὁ δὲ δῆμος ἐν τῇ Ῥώμῃ, ἐπεὶ ἡμέρα ἐγένετο, 
ὑπερέχαιρον καὶ τὴν πόλιν στεφανωμάτων ἐπλήρω- 20 
σαν, καί τινες καὶ πιλία ὡς ἠλευθερωμένοι ἔφερον, 
ἡ βουλὴ τῷ Γάλβᾳ τὰ τῇ ἀρχῇ προσήκοντα ἐψηφίσατο. 
ὁ δὲ ὅμιλος εἴς τε τὸν Νέρωνα ἀπέσκωπτον καὶ 
B συχνοὺς τῶν παρ’ αὐτῷ δυνηθέντων φονεύοντες 
εἷλκον. ἐκείνου δὲ ζήτησιν οἱ στρατιῶται καὶ ἄλλοι 25 
πεποίηντο, καὶ γνόντες ὅπῃ ποτὲ ἦν, ἔπεμψαν ἐπ’ 
W II 190 αὐτὸν ἱππέας. ὁ δὲ προσιόντας αὐτοὺς αἰσθόμενος 
προσέταξε τοῖς παροῦσι καὶ ἑαυτὸν καὶ σφᾶς ἀπο- 
κτεῖναι. ὡς δ’ οὐχ ὑπήκουον, μέγα ἐστέναξεν. εἶτα 
τὸν Σπόρον ἀνελεῖν θελήσας καὶ μὴ δυνηθείς, “ἐγὼ 30 
μόνος’’ ἔφη “οὔτε φίλον οὔτε ἐχθρὸν ἔχω.’’ καὶ ἤδη 
πελασάντων τῶν ἱππέων αὐτὸς ἑαυτὸν ἐπάταξεν, 
