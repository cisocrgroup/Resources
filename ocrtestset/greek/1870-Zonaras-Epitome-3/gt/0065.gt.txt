LIB. ΧI. CAP. ΧIΧ. 59 
τούς τε γὰρ τῶν χρημάτων πράκτορας ἔφθειραν καὶ 
τὸν Νουμιδίας ἄρχοντα Φλάκκον ἐπελθόντα σφίσιν 
ἥττησαν οὕτως ὡς πορθῆσαι καὶ τὸ στρατόπεδον. 
εὑρόντες δὲ ἐν αὐτῷ τἄλλα τε ἐπιτήδεια καὶ οἶνον, 
5 ἐμπλησθέντες ὕπνωσαν. καὶ γνοὺς ὁ Φλάκκος τοῦτο 
ἐπέθετο αὐτοῖς καὶ πάντας ἀπώλεσε καὶ τοὺς ἀπο- D 
μάχους διέφθειρεν ἅπαντας. ἐφ’ ᾧ ὁ Δομετιανὸς 
ἐπαρθεὶς εἶπε πρὸς τὴν βουλὴν ὅτι ‘‘Νασαμῶνας 
ἐκώλυσα εἶναι.’’ ἤδη γὰρ καὶ θεὸς ἠξίου νομίζεσθαι, 
10 καὶ δεσπότης καλούμενος καὶ θεὸς ὑπερηγάλλετο. 
ταῦτα οὐ μόνον ἐλέγετο, ἀλλὰ καὶ ἐγράφετο. ἐν δὲ 
θέᾳ ὑετοῦ πολλοῦ καὶ χειμῶνος σφοδροῦ ἐξαίφνης 
γενομένου οὐδένα εἴασεν ἐκ τῆς θέας ἀπαλλαγῆναι, 
ἀλλ’ αὐτὸς μανδύας ἀλλασσόμενος ἐκείνοις οὐδὲν 
15 μεταμφιάσασθαι παρεχώρησε· κἀντεῦθεν πολλοὶ νο- 
σήσαντες ἐτελεύτησαν. τοὺς δ’ ὑπ’ αὐτοῦ κολασθέν- 
τας ἐξαριθμήσασθαι οὐκ ἄν τις δύναιτο. συχνοὶ δὲ 
καὶ ἄνδρες καὶ γυναῖκες τῶν πλουσίων ἐπὶ μοιχείᾳ P I 588 
ἐκολάσθησαν· ὧν ἔνιαι καὶ ὑπ’ αὐτοῦ ἐμοιχεύθησαν. 
20 καὶ ἄλλαις δ’ αἰτίαις πολλοὶ καὶ ἐζημιώθησαν καὶ 
ἀπέθανον. γυνὴ γάρ τις ὅτι ἐναντίον εἰκόνος αὐτοῦ 
ἀπεδύσατο ἐφονεύθη, καὶ ἕτερος ὡς ἀστρολόγοις 
ὡμιληκώς. Μέτιον δέ τινα, ὃν ἡ φήμη μοναρχῆσαι 
μέλλειν ἐκήρυττεν, ἐξορίσας ἐφόνευσεν, ἐγκαλέσας 
25 αὐτῷ ὅτι ἐν τοῖς τοῦ κοιτῶνος τοίχοις εἶχε γεγραμ- 
μένην τὴν οἰκουμένην. καὶ σοφιστήν τινα, ὅτι 
ἀσκῶν μελέτην κατὰ τυράννων συνεγράψατο, θα- 
νάτῳ ἐκόλασε. πολλοὶ δὲ καὶ ὡς φιλοσοφοῦντες 
διώλοντο, καὶ οἱ λοιποὶ ἐξηλάθησαν. B 
Τοιαῦτα δὲ πράττων ἐπεβουλεύθη παρά τε Παρ- 
θενίου καὶ Σιγήρου τῶν προκοίτων αὐτοῦ καὶ Ἐν- 
τέλλου τοῦ τὰ τῆς ἀρχῆς βιβλία διέποντος καὶ 
