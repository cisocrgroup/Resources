54 LIB. XI. CAP. XVII. XVIII. 
δὲ τοῦτο διδασκάλους ἐν τῇ Ῥώμῃ καὶ τῆς Λατίνων 
καὶ τῆς Ἑλληνικῆς παιδείας κατέστησε, μισθὸν ἐκ 
τοῦ δημοσίου φέροντας. κατηγορίαν δὲ ὁ Μουκιανὸς 
τῶν φιλοσόφων πολλὴν ποιησάμενος ἔπεισε τὸν 
Οὐεσπασιανὸν ἐξελάσαι αὐτοὺς τῆς Ῥώμης· καὶ πλὴν 5 
W ΙΙ 195 τοῦ Μουσωνίου ἅπαντες ἀπηλάθησαν. χρηματιστὴς 
D δ’ ἐνομίζετο, ὅτι ἀνδριάντα στῆσαι αὐτῷ ψηφισα- 
μένων τινῶν, οὗ τὸ ἀνάλωμα μυριάδες ἦσαν πέντε 
καὶ εἴκοσι, προέτεινε τὴν χεῖρα ‘‘δότε μοι τὸ ἀργύ- 
ριον’’ εἰπών· ‘‘ἡ γὰρ βάσις αὐτοῦ αὕτη ἐστί.’’ καὶ 10 
πρὸς τὸν Τίτον ἀγανακτοῦντα τέλει τινὶ ᾧ αὐτὸς 
καταδεδείχει, εἶπεν, χρυσοῦς ἐξ αὐτοῦ πεπορισμένους 
λαβών, ‘‘ἰδού, τέκνον, εἴ τι ὄζουσιν.‘‘ ἐπεβουλεύθη 
δὲ ὑπὸ Ἀλιηνοῦ καὶ ὑπὸ Μαρκέλλου. φωραθέντες 
δὲ ὁ μὲν Ἀλιηνὸς ἐν τοῖς βασιλείοις ἐσφάγη, τοῦ 15 
Τίτου κελεύσαντος, Μάρκελλος δὲ κριθεὶς ἐν τῷ 
συνεδρίῳ καὶ καταδικασθεὶς αὐτὸς ἑαυτὸν ἀνεῖλε 
ξυρῷ τεμὼν τὸν λαιμόν. 
Οὐεσπασιανὸς δὲ νοσήσας πυρετοῖς μετήλλαξεν· 
ὡς δέ τινες ἔφασαν, τοῦ Τίτου καταψευδόμενοι, 20 
φάρμακον ἐν συμποσίῳ τινὶ πεπωκώς. ἐπιτιμώντων 
P I 678 δὲ αὐτῷ νοσοῦντι τῶν ἰατρῶν ὅτι νοσῶν πάντα τὰ τῇ 
ἀρχῇ προσήκοντα ἔπραττε, ‘‘τὸν αὐτοκράτορα’’ ἔφη 
‘‘ἑστῶτα δεῖ ἀποθνήσκειν.’’ ἀπεβίω δὲ ζήσας ἔτη 
ἐννέα καὶ ἑξήκοντα καὶ μῆνας ὀκτὼ καὶ ἡμέρας ὀκτώ, 25 
μοναρχήσας δὲ ἔτη δέκα, ἕξ δέοντα ἡμερῶν. 
18 Τούτου δὲ τελευτήσαντος ὁ Τίτος τὴν ἀρχὴν 
διεδέξατο. ὃς μοναρχήσας οὔτε φονικόν τι οὔτε 
Cap. 18. Dionis Histοriae Rοmanae l. 66, c. 18 — c. 26, 
unde nοnnulla Ζοnaras hausit quae apud Χiphilinum et in 
eclοgis Constantinianis desiderantur. Eusebii Histοriae ec- 
clesiasticae l. 3, c. 13. 
