58 LIB. x1. CAP. XIX.

ἐπίβουλος καὶ κρυψίνους· ἄνθρωπον δὲ ἐφίλησε μὲν
ἀληθῶς οὐδένα πλήν τινων γυναικῶν, ἐπλάττετο δὲ
ἀγαπᾶν ὃν μάλιστα κτεῖναι ἤθελεν. ἄπιστος γοῦν καὶ
ΡΙ58οπρὸς τούς χαριζομένους αὐτῷ καὶ ὑπηρετοῦντας εἰς
τά δεινότατα ην. καὶ ὁπότε τινὲς αὐτῷ ἢ πλεῖστα
πορίσειαν χρήματα ἢ πολλοὺς συκοφαντήσειαν, τού-
τους έκτίννυεν, ’ἶν’ ὑπ’ αὐτῶν μόνων δοκῇ προβαί-
νειν τὰ ἀδικήματα. κάκιστος δὲ ὢν καὶ τούς τοῦ
πατρὸς καὶ τοῦ ἀδελφοῦ φίλους ἀτίμως εἶχε, τοὺς δὲ
καὶ διώλεσε. καὶ τὴν γυναῖκα αὐτοῦ Δομιτίαν ὡς
ἐπὶ μοιχεία ἀπεπέμψατο, τὸν Πάριν τὸν ὀρχηστὴν
ἐν μέσῃ τῇ ὁδῷ δι’ αὐτὴν φονεύσας, καὶ τῇ ἀδελ-
φιδῇ Ἰουλία συνῆν ἀπαρακαλύπτως ὡς γαμετῇ. εἶτα
δεηθέντος τοῦ δήμου κατηλλάγη μὲν τῇ Δομιτίᾳ,
Β ἐχρῆτο δ’ οὐδὲν ἦττον τῇ Ἰουλία.

Καὶ μετά ταῦτα εἰς Γαλατίαν ἐξορμήσας, καὶ
λεηλατήσας τινά τῶν πέραν Ῥήνου τὸν ἐνσπόνδων,
ὠγκοῦτο ὥς τι μέγα κατωρθωκώς καὶ τοῖς στρατιώ-
ταις ἐπηύξησε τὴν μισθοφοράν, τάχα διὰ τὴν νίκην.
πέντε γὰρ καὶ ἑβδομήκοντα δραχμὰς ἑκάστου λαμβά-
νοντος, ἑκατὸν ἐκέλευσε δίδοσθαι. μεταμεληθεὶς δὲ
τὴν μὲν ποσότητα οὐκ ἐμείωσε, τὸ δὲ πλῆθος τῶν
στρατευομένων συνέστειλε. καὶ ἑκατέρωθεν μεγάλα
τὸ δημόσιον ἔβλαψε, μήθ’ ίκανούς τοὺς ἀμύνοντας

WIIl97 αὐτῷ καὶ τούτους μεγαλομίσθους ποιήσας. καὶ

C τοῖς θεραπεύουσι δὲ καὶ τοῖς μή, ἀμφοτέροις ὁμοίως

ἤχθετο, τοῖς μὲν (ὃς θωπεύουσι, τοῖς δὲ ὥς κατα-

φρονοῦσι. νίκας δὲ ψευδεῖς προσποιούμενος, ὕπα-

τος μὲν ἐπ’ ἔτη δέκα, τιμητὴς δὲ διὰ βίου κεχει-
ροτόνητο.

Πολλοὶ δὲ τῶν ὑποτελῶν Ῥωμαίοις ἀφίσταντο,
χρήματα βιαίως πρασσόμενοι, ὥς καὶ οἱ Νασαμῶνες.

