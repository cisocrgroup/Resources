46 LIB. XI. CAP. XV.

ἀνεμίχθησαν σφίσι. τῷ δὲ Ὄθωνι ἤγγειλε ταῦτα
ἱππεύς, καὶ ἀπιστούμενος “εἰ’θε” ἔφη ((ταῦτα ψευδῆ,
Καῖσαρ, ἦν”· καὶ είπων ἑαυτὸν διεχρήσατο. πιστευ-
σάντων δ’ έκ τούτου πάντων καὶ ἑτοίμως ἐχόντων
ἀναμαχέσασθαι, οἵ τε γὰρ δορυφόροι συχνοὶ ἦσαν, 5

B καὶ ἕτεροι οὐκ ὀλίγοι παρῆσαν, καὶ ἱκετευόντων αὐ-
τὸν μήθ’ ἑαυτὸν μήτε σφᾶς προδοῦναι, “πάντες γάρ”
ἔλεγον “ὑπὲρ σοῦ ἡδέως ἀποθανούμεθα”, ὃ ’Όθων
“πολύ δικαιότερόν ἐστιν” εἶπεν “ἕνα ὑπὲρ πάντων
ἢ πολλοὺς ὑπὲρ ἑνὸς ἀπολέσθαι”, καὶ μὴ βούλεσθαι ιο
δι’ ἕνα ἄνδρα τὸν δῆμον τῶν Ῥωμαίων στασιάζειν
καὶ τοσοῦτον ὄχλον ἀνθρώπων φθείρεσθαι. ταῦτ’
εἰπών είς τὸ δωμάτιον ἀνεχώρησε, καί τινα τοῖς τε
οἰκείοις καὶ τῷ Οὐιτελλίῳ ὑπὲρ αὐτῶν ἐπιστείλας,
τά τε γράμματα ὅσα τινες αὕτῷ κατ’ ἐκείνου έγε- 15
γράφεσαν ἔκαυσεν, ὥστε μηδένα ἐξ αὐτῶν φωρα-
θέντα κινδυνεῦσαι, καὶ καλῶν ἕνα ἕκαστον τῶν
παρόντων ἠσπάζετο αὐτούς καὶ ἐδίδου σφίσι χρήματα.

C κάν τούτῳ ταραχῆς γενομένης στρατιωτῶν ἐξῆλθε,
καὶ καταστήσας αὐτούς οὐ πρότερον ἀνεχώρησε πρὶν 2o
ἐς τὸ ἀσφαλὲς ἄλλους ἀλλαχοῦ πέμψαι, καὶ οὕτως
ἐπεὶ μηδὲν ἔτι ταραχῶδες ἐγίνετο, ἑαυτὸν διεχρή-
σατο. καὶ οἰ στρατιῶται τὸ σῶμα αὐτοῦ ἔθαψαν, καί
τινες αὐτῷ ἐπέσφαξαν ἑαυτούς.

Τοῦτο τὸ τέλος τῷ Ὄθωνι γέγονε, ζήσαντι μὲν 25
ἑπτά καὶ τριάκοντα ἔτη, ἄρξαντι δὲ ἡμέρας ἐνενή-
κοντα· ὅθεν καὶ τὴν ἀσέβειαν καὶ τὴν πονηρίαν τοῦ
βίου συνεσκίασε· κάκιστα γάρ ἀνθρώπων ζήσας
κάλλιστα ἀπέθανεν. οἰ δὲ στρατιῶται εὐθυς μὲν
ἐταράχθησαν, καὶ ὑπ’ ἀλλήλων πολλοὶ ἀνῃρέθησαν 30
ἔπειτα ὧμονόησαν καὶ προσκεχωρήκεσαν τοῖς κεκρα-
τηκόσιν.

